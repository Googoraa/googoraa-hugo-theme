---
title: "ស្រៈ អុំ​ អាំ​ អុះ​ អេះ​ អោះ ចេញ​សញ្ញា​ទ្រុង​ជ្រូក​ពេល​វាយ​បញ្ចូល ? នេះ​ជា​ដំណោះ​ស្រាយ​មួយ ។"
date: 2020-07-05T14:37:07+07:00
description: "fix khmer alphabet issue in Linux"
update: true

tags:
  - Khmer language
  - Tip
categories:
  - Linux

author: dimorng
disqus: "enable"
spport: "enable"

draft: false

f_image: img/digraph-khmer-vowel-solution-in-ubuntu-based-distro-fm-min.png
---

**តើ​អ្នក​កំពុង​ប្រើ​ Linux Mint, Ubuntu ឬ Ubuntu Based Linux Distro ឬ ? តើ​អ្នក​មិន​អាច​វាយ​ចេញ ស្រៈ​ផ្សំ​ភាសាខ្មែរ ៖ អុំ​ អាំ​ អុះ​ អេះ​ អោះ ឬ (វាយ​ចេញ​ទ្រុង​ជ្រូក) ?**

{{< img `digraph-khmer-vowel-solution-in-ubuntu-based-distro-1-min.png` `khmer-digraph-output` >}}

### Backup 

មុន​នឹង​ធ្វើ​តាម​ការ​ណែនាំ​ខាង​ក្រោម អ្នក​គួរ​តែ​ចូល​ទៅ `/usr/share/X11/xkb/symbols` folder ហើយ copy `kh` file នឹង paste នៅ​កន្លែង​ផ្សេង​ (ឧ. `Documents` folder) ដែល​អ្នក​ស្រួល​រក​នៅ​ពេល​ក្រោយ ដើម្បី​ទុក​ Khmer keyboard layout file ដើម​មួយ​ ចៀស​វាង​ក្រែង​មាន​បញ្ហា​មិន​ប្រក្រតី​ណា​មួយ​កើត​ឡើង ។

## ផ្លូវកាត់

1. ទាញ​យក​ file keyboard layout ខ្មែរ​ ដោយ​[ចុច​ត្រង់​នេះ](https://drive.google.com/file/d/1dyBzGeySjrcTA4S_Tv6ypU_cSf99U0RC/view?usp=drivesdk)
2. Right click លើ​ folder ដែល​ផ្ទុក​ file បាន​ទាញ​យក​ខាង​លើ (ជាទូទៅ​ `Downloads` folder) ហើយ​ជ្រើស​យក​ Open in Terminal ។
3. ក្នុង​ Terminal window ដែល​បើក run command ខាងក្រោម​ រួច​វាយ​បញ្ចូល​ Password​ កុំព្យូទ័រ​ ៖

```
sudo cp kh /usr/share/X11/xkb/symbols/kh
```

4. restart កុំព្យូទ័រ

## វិធី​ធម្មតា

### សង្ខេប​ដំណើរការ ៖

1. run `sudo xed /usr/share/X11/xkb/symbols/kh` (បើ​អ្នក​ប្រើ​ Linux Mint) ឬ `sudo gedit /usr/share/X11/xkb/symbols/kh` (បើ​អ្នក​ប្រើ​ Ubuntu-based distro ផ្សេង​ទៀត)
2. រួច​កែ ៖
   - `0x10017fb` → `voidsymbol`
   - `0x10017fc` → `voidsymbol`
   - `0x10017fd` → `voidsymbol`
   - `0x10017fe` → `voidsymbol`
   - `0x10017ff` → `voidsymbol`
3. Save រួច​ restart កុំព្យូទ័រ​ ។

### ពន្យល់ ៖

Keyboard layout ជា​ file ដែល​មាន​កូដ​សរសេរ​ដើម្បី​កំណត់​ ថា​តើ​ key នីមួយ ៗ របស់​ keyboard ត្រូវ​បង្ហាញ​អក្សរ​អ្វី ? ក្នុង Ubuntu ភាសា​នីមួយ ៗ មាន​ keyboard layout ដើម្បី​វាយ​បញ្ចូល​អក្ខរក្រម រៀង ៗ​ខ្លួន​ដាច់​ដោយ​ឡែក ។ Keyboard layout ទាំង​នេះ​ផ្ទុក​ក្នុង​ folder មួយ​ ដែល​មាន​អាសយដ្ឋាន `/usr/share/X11/xkb/symbols` ។ Keyboard layout របស់​ភាសា​នីមួយ ៗ មាន​ឈ្មោះ​ 2 អក្សរ​ ជា​ អក្សរ​ផ្តើម​របស់​ឈ្មោះ​ភាសា ។ Keyboard layout របស់​ភាសាខ្មែរ​យើង​មាន​ឈ្មោះ `kh` ។ (ជា​ធម្មតា​ អ្នក​មិន​អាច​កែ​ប្រែ អ្វី​ដែល​មាន​ក្នុង​ folder នេះ​ទេ លុះត្រាតែ​អ្នក​បើក​សិទ្ធ​អាទិភាព ។ ខ្ញុំ​នឹង​បង្ហាញ​ពី​របៀប​បើក​សិទ្ធ​អាទិភាព​កែប្រែ កូដ​ក្នុង​ file keyboard layout នៅ​កថាខណ្ឌ​ក្រោយ ។)

ក្នុង keyboard layout ភាសាខ្មែរ​យើង​ Unicode ទាំង​ប្រាំ ដែល​តំណាង​ឲ្យ​ស្រះ​ផ្សំ​ទាំង​ប្រាំ​របស់​ភាសាខ្មែរ​យើង​គឺ ៖

1. `0x10017fb` បញ្ជា key <kbd>Shift</kbd> + <kbd>,</kbd> (ជួរ​ទី 2 ជា​ជួរ shift) ឲ្យ​បង្ហាញ​ស្រៈ អុះ
2. `0x10017fc` បញ្ជា key <kbd>,</kbd> ឲ្យ​បង្ហាញ​ស្រៈ អុំ
3. `0x10017fd` បញ្ជា key <kbd>Shift</kbd> + <kbd>V</kbd> ឲ្យ​បង្ហាញ​ស្រៈ អេះ
4. `0x10017fe` បញ្ជា key <kbd>Shift</kbd> + <kbd>;</kbd> ឲ្យ​បង្ហាញ​ស្រៈ អោះ
5. `0x10017ff` បញ្ជា key <kbd>Shift</kbd> + <kbd>A</kbd> ឲ្យ​បង្ហាញ​ស្រៈ អាំ

ក្នុង​ពេល​បច្ចុប្បន្ន​នេះ​ កំពុង​មាន​បញ្ហា​ ពេល​វាយ​ key តំណាង​ស្រះ​ផ្សំ​ទាំង​នេះ មិន​បង្ហាញ​ស្រះ​ផ្សំ បែរ​ជា​បង្ហាញ​សញ្ញា​ទ្រុង​ជ្រូក ឬ​សញ្ញា​ចម្លែក​ទៅ​វិញ ! ចំពោះ​ឫសគល់​នៃ​បញ្ញា ខ្ញុំ​សង្ស័យ​ថា​អាច​ទាក់​ទង​នឹង​ Ubuntu development ឬ​ Debian development ឬ​ Gnome development ដែល​តម្រូវ​ឲ្យ​មាន​ចំណេះ​ដឹង​ខាង​ programming នឹង​ Unicode ពិសេស​ Unicode ខ្មែរ និយាយ​ឲ្យ​ខ្លី​គឺ​តម្រូវ​សូម​ឲ្យ​មាន​ការ​ជួយ​ពិនិត្យ​ និង​កែ​សម្រួល​ឡើង​វិញ​ពី​សំណាក់​ developers ពិសេស​ developers ខ្មែរ​យើង ។ សំណាង​ល្អ មាន​វិធី​ងាយ​ស្រួល​មួយ​ទៀត​ដើម្បី​វាយ​បង្ហាញ​ស្រះ​ផ្សំ​ទាំង​ប្រាំ​នេះ គឺ​ការ​វាយ​ key ស្រះ​ 2 ផ្សេង​គ្នា ផ្សំ​បង្កើត​ជា​ស្រះ​ផ្សំ ៖

1. ដើម្បី វាយ​ស្រះ​ អុំ អ្នក​ត្រូវ​វាយ​ស្រះ អុ (key <kbd>U</kbd>) រួច​វាយ​ស្រះ អំ (key <kbd>Shift</kbd> + <kbd>M</kbd>)
2. អាំ = អា (<kbd>A</kbd>) + អំ (<kbd>Shift</kbd> + <kbd>V</kbd>)
3. អុះ = អុ (<kbd>U</kbd>) + អះ (<kbd>Shift</kbd> + <kbd>H</kbd>)
4. អេះ = អេ (<kbd>E</kbd>) + អះ (<kbd>Shift</kbd> + <kbd>H</kbd>)
5. អោះ = អោ (<kbd>O</kbd>) + អះ (<kbd>Shift</kbd> + <kbd>H</kbd>)

### ល្បិច ៖

របៀប​ចាំ​ថា​តើ​ ត្រូវ​វាយ​ស្រៈ​ណា​មុន ក្នុង​ការ​វាយ​ស្រៈ​ផ្សំ ៖ វាយ​ស្រៈ​គោល​មុន ។ ឧទាហរណ៍ ៖

- អុំ = អុម ដូច្នេះ អុ ជា​ស្រះ​គោល​ ត្រូវ​វាយ​មុន​ រួច​ចាំ​វាយ​ស្រៈ អំ ជា​ក្រោយ
- អាំ = អាម់ ដូច្នេះ អា ជា​ស្រះ​គោល​ ត្រូវ​វាយ​មុន​ រួច​ចាំ​វាយ​ស្រៈ អំ ជា​ក្រោយ
- អុះ = អុស ដូច្នេះ អុ ជា​ស្រះ​គោល​ ត្រូវ​វាយ​មុន​ រួច​ចាំ​វាយ​ស្រៈ អះ​ ជា​ក្រោយ
- អេះ = អេស ដូច្នេះ អេ ជា​ស្រះ​គោល​ ត្រូវ​វាយ​មុន​ រួច​ចាំ​វាយ​ស្រៈ អះ ជា​ក្រោយ
- អោះ ≈ អោស ដូច្នេះ អោ ជា​ស្រះ​គោល​ ត្រូវ​វាយ​មុន​ រួច​ចាំ​វាយ​ស្រៈ អះ ជា​ក្រោយ

នៅ​ពេល​នេះ​ខ្ញុំ​មិន​ទាន់​មាន​ចំណេះដឹង​គ្រប់​គ្រាន់​ដើម្បី​អាច​ដោះស្រាយ​បញ្ហា​នេះ​ឲ្យ​ល្អ​ឥតខ្ចោះ​ទេ តែ​ខ្ញុំ​មាន​វិធី​ងាយស្រួល​ 2 ដែល​អាច​ដោះស្រាយ​បញ្ហា​នេះ​ជា​បណ្ដោះអាសន្ន គឺ​កែ​ Khmer keyboard layout ៖

1. កែ​ Unicode តំណាង​ស្រះ​ផ្សំ​ទាំង​ 5 ទៅ​ជា​ Unicode តំណាង​អក្ខរក្រម​ខ្មែរ​ផ្សេង​ទៀត មាន​ន័យ​ថា​ក្រោយ​កែ​រួច​ ពេល​អ្នក​ចុច key តំណាង​ស្រះ​ផ្សំ​ពី​មុន អក្ខរក្រម​ផ្សេង​នឹង​បង្ហាញ
2. ដក​ Unicode តំណាង​ស្រះ​ផ្សំ​ទាំង​ 5 ចេញ​តែ​ម្ដង​ មាន​ន័យ​ថា ក្រោយ​កែ​រួច​ ពេល​អ្នក​ចុច key តំណាង​ស្រះ​ផ្សំ​ពី​មុន គ្មាន​ចេញ​អក្ខរក្រម​អ្វី​ទាំងអស់ ។

ចំពោះ​ខ្ញុំ​ ជម្រើស​ទី​ 2 ល្អ​ជាង​ ព្រោះ​ចំពោះ​អ្នក​ ដែល​ធ្លាក់​តែ​ថ្នឹក​ដៃ​សម​ (រួច​មាន​ទាំង​ខ្ញុំ​ផង) នឹង​ការ​វាយ​ key ស្រះ​ផ្សំ ពេល​ដូរ​ទៅ​វាយ​ចេញ​អក្ខរក្រម​ផ្សេង​ នឹង​ធ្វើ​ឲ្យ​ច្រលំ បង្កើន​ការ​វាយ​ខុស​អក្ខរាវិរុទ្ធ​កាន់​តែ​ច្រើន ធ្វើ​ឲ្យ​ខាត​ពេល​វេលា​ដើម្បី​លុប​ នឹង​កែ​អក្ខរាវិរុទ្ធ​ទាំង​នោះ ។ ការ​ដូរ​ទៅ​វាយ​ key ស្រះ​ផ្សំ​ទាំង​នោះ​ទៅ​ជា គ្មាន​ចេញ​អ្វី​ទាំង​អស់​ វិញ​ ខ្ញុំ​គិត​ថា​កាត់​បន្ថយ​ការ​ការ​ច្រលំ​នេះ ព្រោះ​បើ​ទោះ​បី​ជា​យើង​ច្រលំ​ដៃ​វាយ​ key ស្រៈ​ផ្សំ​ទាំង​នោះ​ ក៏​គ្មាន​អក្ខរក្រម​អ្វី​ចេញ​មក​ដែរ ហើយ​យើង​ក៏​មិន​ចាំ​បាច់​ត្រូវ​លុប​កែ​អ្វី​ដែរ យើង​គ្រាន់​តែ​វាយ​ key ផ្សេង​ដើម្បី​បញ្ចូល​ស្រៈ​ផ្សំ ដែល​យើង​ចង់​បញ្ចូល​ជា​ការ​ស្រេច ។

### ដក​ Unicode តំណាង​ស្រះ​ផ្សំ​ទាំង​ 5 ចេញ​ពី Khmer keyboard layout

ដំបូង​ run command ៖ `sudo xed /usr/share/X11/xkb/symbols/kh` (បើ​អ្នក​ប្រើ​ Linux Mint) ឬ `sudo gedit /usr/share/X11/xkb/symbols/kh` (បើ​អ្នក​ប្រើ​ Ubuntu-based distro ផ្សេង​ទៀត) រួច​វាយ​ password កុំព្យូទ័រ​អ្នក ។

យល់​អត្ថន័យ​ command ៖

- `sudo` ៖ សុំ​សិទ្ធ​អាទិភាព​កែ Khmer keyboard layout ដែល​ជា​ system file
- `xed /usr/share/X11/xkb/symbols/kh` ឬ `gedit /usr/share/X11/xkb/symbols/kh` ៖ បើក​ `kh` file ដែល​ស្ថិត​នៅ​ទីតាំង (អាសយដ្ឋាន) `/usr/share/X11/xkb/symbols` (ជា​ Khmer keyboard layout) ដោយ​ប្រើ​កម្មវិធី​ `xed` ឬ `gEdit` (Text Editor)
- វាយ password ៖ ផ្តល់​សិទ្ធ​អាទិភាព​កែ Khmer keyboard layout ដែល​ជា​ system file ។

បន្ទាប់​មក​ កម្មវិធី `xed` ឬ `gEdit` (Text Editor) នឹង​បើក​ដោយ​មាន​បង្ហាញ​កូដ​របស់ Khmer keyboard layout ផង ។ អ្នក​គ្រាន់​តែ​ កែ​ Unicode ទាំង​ប្រាំ (`0x10017fb`, `0x10017fc`, `0x10017fd`, `0x10017fe`, `0x10017ff`) ទៅ​ជា​ពាក្យ `voidsymbol` ហើយ​ Save (<kbd>Ctrl</kbd> + <kbd>S</kbd>) ជា​ការ​ស្រេច ។ ចុង​កោយ​អ្នក​ត្រូវ​ restart កុំព្យូទ័រ​អ្នក ។

_បាន​ធ្វើ​តែស្ត​លើ​ Linux Mint 19.2 (Tina) Cinnamon Edition_
